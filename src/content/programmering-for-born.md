---
title: "Programmering for børn"
description: "Ugentlig undervisning med maksimalt 7 elever pr. hold."
#date: 2022-03-21T12:25:54+01:00
#draft: true
#featured_image: /images/young_girls_in_front_of_laptop_01.jpg
#featured_image: ''
#omit_header_text: false
menu: main
weight: 10
aliases:
    - /workshops
    - /workshops/hack-dit-legetoj
    - /workshops/tandborsterobotter
    - /workshops/byg-din-egen-synthesizer
    - /workshops/programmering-med-scratch
---
Opfinderklubben har siden 2013 tilbudt undervisning i programmering for børn og unge.
Der er maksimalt syv elever på et hold. Undervisningen varer 60 minutter, og afholdes
en gang om ugen. Året er delt op i en forårs- og efterårs-sæson. Der er sæson-start
efter hhv. sommer- og juleferie. Der er 20 ganges undervisning pr. sæson.
Hvis du ønsker en plads til dit barn, skal I skrive jer op på
[ventelisten]({{< ref "/venteliste" >}} "Venteliste").
Al undervisning foregår i kælderen i [Sølvgade 30, København K](https://goo.gl/maps/DUPtJCxwHj6chKGm6).


Skriv en e-mail til info@opfinderklubben.dk, eller udfyld
[formularen]({{< ref "/kontakt" >}} "kontakt") hvis du har spørgsmål.

## Hold
Der er i øjeblikket oprettet følgende hold. Fødeår giver et indtryk af, hvor gamle
eleverne på holdet er. Det er ikke et krav at have samme alder.

{{< classes >}}

## Programmeringssprog

### Snap!
{{< figure src="/images/photos/code_snap_01.jpg" title="Klodsprogrammering med Snap!" class="mv3" >}}

Der undervises som udgangspunkt i [Snap!](https://snap.berkeley.edu/)
(minder meget om [Scratch](https://scratch.mit.edu/)), som er et program med en visuel
tilgang til det at programmere. Man programmerer ved at forbinde klodser med forskellig
funktionalitet med hinanden. Vi begynder med at lære hvordan man opbygger og organiserer
programmer. Derefter introduceres koordinatsystemet, at bruge grader til at beskrive
retninger og at bruge tilfældige tal til at skabe uforudsigelighed. Fri leg og
eksperimenter fører frem til egne projekter.

### Python
{{< figure src="/images/photos/code_python_01.jpg" title="Tekstprogrammering med Python." class="mv3" >}}

De øvede/ældre hold lærer traditionel tekst-baseret programmering
med sproget [Python](https://www.python.org/). Når vi laver spil, bruger vi biblioteket
[Arcade](https://api.arcade.academy). Når vi skriver tekstbaserede programmer, bruger
vi tit [replit](https://replit.com/), så eleverne nemt kan arbejde videre med
tingene hjemme. Ofte løser vi opgaver på [Codewars](https://www.codewars.com/)


## Computer
Som udgangspunkt, bruger eleverne en af Opfinderklubbens computere i undervisningen.

Hvis eleven har en egen bærbar computer, kan den  bruges i undervisningen  i stedet for
Opfinderklubbens udstyr. Både Linux, Mac OS X og Windows kan bruges. Tablets, som
f.eks iPad, er ikke velegnede til at programmere på.


## Pris
Undervisningen koster DKK 2000,- pr. sæson. Når man starter på et hold, betaler
man DKK 800,- for de første otte gange (prøvetid). Hvis man derefter ønsker at fortsætte, betales
der samlet for resten af sæsonen. Der refunderes ikke penge i forbindelse med elevers fravær.
