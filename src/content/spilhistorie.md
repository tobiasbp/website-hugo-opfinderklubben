---
title: Spilhistorie
menu: main
weight: 50
---

En samling af videoer der viser nogle af de vigtigste, helt tidlige, computerspil.
Brug dem gerne som inspiration når du laver dine egne spil. Måske kan du lave
en opdateret version af en af spillene eller bruge en af deres mange gode idéer?

Spillene på siden er fra 1962 til 1982. Det ældste er øverst, og det yngste er nederst.

Hvis du får lyst til at kigge på mere spil-historisk-materiale, kan du se mere i serien
[_The video game years_](https://www.youtube.com/playlist?list=PL4T1sDYpnBr7W_UNP8Q9PyTS5iowRZ6KG)
fra som har at afsnit for hvert år fra 1977 til 1989. På  Wikipedia kan du finde en
[tidslinie for arkade-spillemaskiner](https://en.wikipedia.org/wiki/Timeline_of_arcade_video_game_history).

## 1962: Space War
Space War, et af verdens tidligste computerspil fra 1962 på computeren DEC PDI-1.
To spillere styrer hver deres rumskib der hele tiden trækkes mod en planet i midten
af skærmen. Samtidigt forsøger de at skyde hinanden. Spillet er lavet på det
tekniske universitet MIT af Steve Russel.

{{< youtube id="Rmvb4Hktv7U" title="Space War" >}}

## 1967: Brown Box
Verdens første elektroniske spil til et amindeligt fjernsyn. Her i 1967 som prototypen
“brown box” af Ralph Bear. Kom helt på prototypen og se den demonstreret her.
Maskinen kom senere på markedet i 1972 som TV-spillet Odyssey.

Ralph Bear kaldes tit for computerspillets far. Han blev født i Tyskland i 1922 og
døde i USA i 2014. Han var af jødisk afstamning, og måtte derfor flygte fra det
nazistiske Tyskland til USA i 1936. Hør ham selv fortælle lidt om sig selv
[her](https://www.youtube.com/watch?v=7vBZmzLXBK8).

{{< youtube id="1LsRGUODHlQ" title="Brown Box" >}}

## 1971: Computer Space
I 1971 kommer verdens første elektroniske arkadespil, Computer Space. Spillet er 
inspireret af Space War fra 1962. Spillet blev ikke en succes fordi folk syntes,
at det var for svært at spille. Husk på, at næsten igen mennesker dengang havde
set et computerspil før.

{{< youtube id="HsAVne78LQg" title="Computer Space" >}}

## 1972: Odyssey
Første gang man kunne spille computer spil i private hjem. Spillemaskinen Odyssey
fra 1972 lavet af amerikanske Magnavox. Her er to reklamefilm og klip fra et TV-program
hvor en person fra Magnavox fortæller om hvordan Odyssey fungerer. Læg mærke til, at
al grafikken stort set kommer fra gennemsigtige plastic-stykker man skal klæbe op
på sin fjernsysskærm.

{{< youtube id="0MnRkPvIjKE" title="Odyssey" >}}

## 1972: Pong
Pong fra firmaet Atari kom som en spillemaskine i 1972 og blev en kæmpe succes. En af
grundene til at det blev så populært var, at det var nemt af forstå hvordan det skulle
spilles. Pong er kendt for sin korte manual _"Avoid missing ball for highscore"_.

{{< youtube id="hj-N0zYrS7o" title="Pong" >}}

## 1974: Tank
To spillere styrer tanks der prøver at skyde hinanden. Hver spiler har to joysticks
ligesom på en rigtig tank. Spillet blev udgivet i 1974 af Kee Games (Atari).

{{< youtube id="3OsBUzYBJgU" title="Tank" >}}

## 1976: Sprint 2
Sprint 2 fra Amerikanske Kee Games (Atari) kom i 1976. To spillere kører racerløb
med hinanden på en bane der er set oven fra.

{{< youtube id="6Pl6ZhFMp8o" title="Sprint 2" >}}

## 1978: Space Invaders
Spillemaskinen Space Invaders tog verden med storm i 1978. Det var første gang man
kunne skrive sit navn ind når man fik en high score. Spillet er lavet af det japanske
firma Taito. Skærmen er sort/hvid, men der er installeret et halvgennemsigtigt spejl,
der får det til at se ud som om billedet fra skærmen svæver over en planet.
Rumuhyrene har fået en anden farve en spilleren ved at der er klæbet farvet
cellofan (Tynd plastik) hen over skærmen de steder hvor rumuhyrene er.

{{< youtube id="DJMr36hLY38" title="Space Invaders" >}}

## 1979: Asteroids
Asteroids fra 1979 er en af de største spilklassikere. Spillet har en vektor-skærm
hvor alting er lavet af streger i modsætning til pixels (som firkanter) vi er
vant til nu.

{{< youtube id="psaM7kK5Toc" title="Asteroids" >}}

## 1980: Missile Command
Forsvar dine byer mod missiler. Skyd dem ned med laserkanoner. Du flytter dit sigtekorn
med en track ball (En kugle). Spillet var kontroversielt fordi, det mindede mange om
at man var midt i den kolde krig hvor man (i vesten) frygtede sovjetiske missilangreb.
Spillet er lavet af amerikanske Atari.

{{< youtube id="ChMvEKkrGRU" title="Missile Command" >}}

## 1980: Pac-Man
Måske det mest kendte videospil nogensinde: Pac-Man fra 1980. Lavet at japanske Namco.

{{< youtube id="W5tw14p_PLA" title="Pac-Man" >}}

## 1981: Donkey Kong
Donkey Kong fra 1981 er fantastisk. Som noget helt nyt, havde Donkey Kong flere 
forskellige baner. Udgivet af japanske Nintendo som oprindeligt lavede spillekort
og legetøj. Kæmper med Pac-Man om at være retrospillenes konge.

{{< youtube id="tJagEKVJ8x4" title="Donkey Kong" >}}

## 1981: Frogger
Endnu en af de helt store klassikere. Japanske Sega udgav Frogger 1981. Styr frøen
over vejen og floden for at komme tilbage til hjemmene øverst på skærmen. Spillet er
et godt eksempel på en trend i de tidlige 1080’ere hvor spil skulle være ikke
voldelige og søde. Burger Time er et andet virkelig godt spil i genren.

{{< youtube id="WNrz9_Fe-Us" title="Frogger" >}}

## 1982: Robotron 2084
I Robotron 2084 af amerikanske Midway, er man en soldat i en fjern fremtid. Spilleren
forsøger at redde civile fra onde robotter. Man bruger to joysticks på en gang når
man spiller. Med det ene joystick styrer man soldaten, mens man med det andet joystick
skyder til den side man bevæger joysticket i. Spillet er enormt hurtigt med
hypnotiserende grafik. Nok en af de mest intense spil nogensinde.

{{< youtube id="M4vIytHjfKo" title="Robotron 2084" >}}


